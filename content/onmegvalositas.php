<p>
    Minden ember életében eljön az a pillanat, amikor felteszi magának a kérdést: mit értem el az életben?
    Megvalósítottam az álmomat, amit szerettem volna? A saját életemet éltem? Elértem, amit akartam?
    Valódi, értelmes életet éltem? Ezek a kérdések nemcsak a halál előtt jelenhetnek meg bennünk,
    de legkésőbb ott, biztos számot vetünk róluk.
</p>

<p>
    Az önmegvalósítás az élet legfontosabb feladata. Hogy elérjük azt, amik vagyunk,
    kihozva minden rejtett képességünket. Az úton azonban nagyon könnyen el lehet akadni,
    ha az ember nem is tudta, hogy ki is ő valójában. Ha a saját önvalóját az ember nem találja meg,
    akkor hogyan is akarja azt kibontakoztatni? Hogyan is akar célba érni az a hajós, aki nem tudja,
    hogy melyik kikötőbe tart? Még egy kicsi tavon is csak egyhelyben kering a csónak,
    ha a kormányos nem tudja, hogy hol szeretne kikötni.
    Mit is várunk akkor, ha egy óceánt akarunk meghódítani?!
</p>

<p>
    Az élet óceánja oly hatalmas és kimeríthetetlen szépségeket tárhat élénk,
    ha elég bátrak és stabilak vagyunk önmagunkban ahhoz, hogy nekivágjunk.
    Az élet természetesen teljes. Megvan benne minden, amire az embernek szüksége van.
    A csoda ott van, mindenki számára elérhető. Az óceán szépsége annak mélységében rejlik.
    Ha a mélységet feltárjuk, akkor a felszíni viharok is lenyűgöző szépségüket fogják feltárni előttünk.
    Ha az önvalónk erős, akkor a élet kihívásai nem viharokként fognak megjelenni, hanem a saját önvalónk,
    életünk kibontakoztatását segítő lehetőségekként.
</p>

<p>
    Szinte nincs ember a földön, akinek a lelke ne sérült volna meg valamikor.
    E fájdalmas sebek és emlékek korlátozzák az ember szabadságát és bátorságát az életben.
    Ha az ember tiszta lappal tudna kezdeni, milyen könnyű is volna!
    Nézzünk meg egy gyereket, aki ha elesik, századszorra is feláll, hogy megtanuljon járni.
    Mi történt az emberrel, mire felnőtt? Hol marad ez a kitartás és állhatatosság?
    Miért enyészik el? Hová lett a bátorság? Hisz most a több tudás miatt az életnek még kellemesebbnek,
    boldogabbnak, egyszerűbbnek és kényelmesebbnek kellene lenni.
</p>

<p>
    A fájdalmak és sérülések elrejtik azt a csodásan ragyogó önvalónkat, aki tudja, hogy miért van itt,
    hogy mi a feladata, és elég bátor ahhoz, hogy ezt meg is valósítsa.
</p>

<p>
    Ha hiányzik e csodás önvalód, csak meg kell keresni. Ő nem ment sehová, sose tűnt el. Ott van benned.
    Csak az utat kell megtalálni, hogy újra eljuthass hozzá.
    Ebben segít a <a href="mi-a-tm" class="in-text" title="Ugrás a Mi a TM? aloldalra">TM</a><sup class="orange">&reg;</sup>.
    Hisz az élet mindent megad ahhoz, hogy a tudatunkat megemelve saját önvalónkat éljük,
    és ezáltal az életfaladatunkat vagy sorsunkat beteljesítsük.
    Az <a href="igazolt-hatasok" class="in-text" title="Ugrás az Igazolt hatások aloldalra">Igazolt hatások</a> bővebben bemutatja,
    hogyan segített a TM<sup>&reg;</sup> a világ különböző részein élő embereknek!
</p>

<blockquote>
    <p>
        „Senki sem képes más tudatszintjének felemelésére. Akik ismerik a tudat fejlesztésének módját,
        azok természetesen a tájékoztatással és útmutatással nyújthatnak némi segítséget,
        de saját tudatszintjének felemeléséért mindenki önmaga felelős.
        Noha minden egyes ember sorsa mindenki más és az egész világegyetem sorsára is hatással van,
        tulajdon sorsát mégis mindenkinek magának kell kovácsolnia.
        Az egyén és a világegyetem között tehát bensőséges és eltéphetetlen kapcsolat áll fenn.
        Egyesek azzal segítettek magukon, hogy feltárták az élet e hatalmas bölcsességét,
        de mindenkinek saját magának kell kiválasztania a számára megfelelő utat.”
        
        <div class="author">&mdash; Maharashi Mahesh Yogi</div>
    </p>
</blockquote>